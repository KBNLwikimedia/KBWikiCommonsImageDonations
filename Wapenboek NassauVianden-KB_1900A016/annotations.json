{
   "voorplat": {
      "Title": "Voorkant van slappe perkamenten omslag uit ca. 1500 - Front of limp parchment binding from ca. 1500",
      "Description": "Het wapenboek is gebonden in een slappe perkamenten omslag, een zogenaamde 'limp parchment binding', met een overslag. Dergelijke banden zijn heel gebruikelijk om zestiende eeuwse gebruiksboeken. Duurdere boeken werden vaak ingebonden in met leer overtrokken houten platten. Het wapenboek heeft geen oudere band gehad; de perkamenten omslag is de eerste. Wel zijn de twee katerns papier waaruit het boekblok bestaat, vermoedelijk oorspronkelijk enige tijd ongebonden gebleven."
   },
   "binnenzijdevoorplat": {
      "Title": "Wapen van Willem van Oranje-Nassau - Coat of arms of William I, Prince of Orange",
      "Description": "Tegen de binnenzijde van de omslag is een blaadje perkament geplakt met het wapen van Willem van Oranje-Nassau (1533-1584), beter bekend als Willem de Zwijger. Dit wapen, omgeven door de keten van de Orde van het Gulden Vlies, gebruikte hij van 1556 tot 1582. Zijn oudste zoon, Filips Willem van Oranje-Nassau (1554-1618), voerde hetzelfde wapen en werd in 1596 toegelaten tot de Orde. Misschien is het toegevoegde blad bedoeld als ex libris, en geeft het aan dat het wapenboek heeft toebehoord aan Willem van Oranje of zijn zoon. Het is ook mogelijk dat het pas in het boek is geplakt door Otto Hupp (1859-1959), de Duitse heraldicus die het handschrift lange tijd heeft bezeten en er in 1898 zijn initialen in schreef."
   },
   "01r": {
      "Title": "Ick hoir toe den Capitain Vits",
      "Description": "'Ick hoir toe den Capitain Vits'. Een eigenaar heeft hier zijn naam in het handschrift gezet. Vermoedelijk gaat het om Jacques Wijts (1579-1643), kapitein van het Staatse leger van 1606 tot 1624, een man die veel connecties had met de Oranjes. De potloodaantekening rechtsboven is het aanvraagnummer van het wapenboek. Het werd toegekend kort na de verwerving van het boek, in maart 2017. Met dit nummer kan het handschrift in de Koninklijke Bibliotheek worden aangevraagd."
   },
  
   "01v": {
      "Title": "Portret van de heraut Nassau-Vianden - Portrait of the herald of Nassau-Vianden",
      "Description": "Herauten zijn de deskundigen bij uitstek op het terrein van de wapenkunde of heraldiek. Zij zijn in staat om heraldische tekens te 'lezen' en hun dragers te identificeren - een onmisbaar talent in oorlogstijd, vooral op het slagveld. In vredestijd stonden herauten klaar voor het organiseren van toernooien. Hun kennis legden zij vast in wapenboeken. Een heraut is herkenbaar aan zijn wapenrok met de heraldische tekenen van zijn heer. Zo ook deze heraut, die op zijn tabberd de wapens draagt van Nassau en van Vianden: de graafschappen van zijn heer Engelbrecht II van Nassau (1451-1504). Heraut Nassau-Vianden mogen we verantwoordelijk houden voor de samenstelling van dit wapenboek. Hier neemt hij in een groet zijn hoofddeksel af voor het tegenoverstaande wapen van zijn heer. [zie ook fol. 17v]"
   },
   "02r": {
      "Title": "Wapen van Engelbrecht II van Nassau - Coat of arms of Engelbrecht II of Nassau",
      "Description": "Het eerste wapen in het wapenboek is dat van Engelbrecht II van Nassau (1451-1504). Het combineert de wapens van Nassau en Vianden, de gebieden waarover Engelbrecht het grafelijke bewind voerde. Het wapenschild is omgeven door de keten van de Orde van het Gulden Vlies. Engelbrecht werd in 1473 opgenomen in deze ridderorde, als eerste van zijn geslacht. In 1505 zou ook zijn neef en erfgenaam Hendrik III van Nassau (1483-1538) toetreden tot het selecte gezelschap van Vliesridders."
   },
   "03r": {
      "Title": "Grave van Vianden - Graaf van Vianden - Count of Vianden",
      "Description": "Het graafschap Vianden kwam in 1417 door vererving in handen van Engelbrecht I van Nassau (ca. 1370-1442), de grootvader van Engelbrecht II. Diens grootvader, Otto II van Nassau-Dillenburg (ca. 1305-1351), was getrouwd met Adelheid van Vianden (ca. 1307-1376)."
   },
   "04r": {
      "Title": "Graeue van Nassouwen - Graaf van Nassau - Count of Nassau",
      "Description": "Het wapen van de graven van Nassau, Ottoonse linie. Het stamland Nassau ligt in het westen van het huidige Duitsland, in Rheinland-Pfalz. Engelbrecht II behoorde in de Ottoonse linie van het huis Nassau tot de tak Nassau-Dillenburg."
   },
   "05r": {
      "Title": "Graeue van Aerenberch - Graaf van Arnsberg - Count of Arnsberg",
      "Description": "Het wapen is dat van de graven van Arnsberg, zoals een potloodaantekening in de linkerhoek terecht meldt, dus niet dat van het adellijke geslacht Arenberg of Aremberg. De moeder van Adelheid van Vianden (ca. 1307-1376) [zie fol. 3r] was vermoedelijk een dochter van Ludwig graaf van Arnsberg (ca. 1237-1313). Zijn graafschap lag in het Sauerland, Nordrhein-Westfalen."
   },
   "06r": {
      "Title": "Graue vander Mercke - Graaf van der Mark - Count van der Mark",
      "Description": "De overgrootvader van Engelbrecht II, Johan I van Nassau-Dillenburg (ca. 1340-1406), was getrouwd met Margaretha van der Mark (ca. 1340-1404), dochter van Adolf II graaf van der Mark (overleden in 1348) [zie ook fol. 7r]. De potloodaantekening onderin is in het Duits. Waarschijnlijk is zij van de hand van Otto Hupp (1859-1959), die het wapenboek sinds 1898 in bezit had."
   },
   "07r": {
      "Title": "Hartoge van Cleue - Hertog van Kleef - Duke of Cleves",
      "Description": "Adolf II graaf van der Mark (overleden in 1348) [zie fol. 6r] verwierf het graafschap Kleef door zijn huwelijk met Margaretha van Kleef (overleden in 1347), dochter van Dirk VII graaf van Kleef (1291-1347) en Margaretha van Gelre (1297-1333) [zie fol. 10r]. Pas in 1417 werd het graafschap Kleef tot hertogdom verheven. [zie ook fol. 15r]"
   },
   "08r": {
      "Title": "Heer van Heinsberch - Heer van Heinsberg - Lord of Heinsberg",
      "Description": "De eerste heer van Heinsberg onder de voorouders van Engelbrecht II van Nassau in vaderlijke lijn is Dirk II heer van Heinsberg (ca. 1232-1303), uit het gravengeslacht van Sponheim. Zijn dochter Adelheid (1280-1347) werd de echtgenote van Hendrik I graaf van Nassau-Siegen (ca. 1270-1343), en de moeder van Otto II van Nassau-Dillenburg (ca. 1305-1351), betovergrootvader van Engelbrecht II."
   },
   "09r": {
      "Title": "Graeue van Arenberch - Graaf van Arenberg - Count of Arenberg",
      "Description": "De vader van Adolf II graaf van der Mark (overleden in 1348) [zie fol. 6r], Engelbrecht II graaf van der Mark (1275-1328), was door zijn huwelijk met Mechtild van Arenberg (overleden in 1328) ook graaf van Arenberg ofwel Aremberg (Rheinland-Pfalz). Een zeventiende-eeuwse hand wijzigde de naam onder het wapenschild ten onrechte in 'Sevenberch'."
   },
   "10r": {
      "Title": "Haertoghe van Ghelre - Hertog van Gelre - Duke of Guelders",
      "Description": "Margaretha van Gelre (1297-1333) [zie fol. 7r] was een dochter van Reinoud I graaf van Gelre (1255-1326). In 1339, onder haar broer Reinoud II (1295-1343), werd het graafschap Gelre verheven tot hertogdom."
   },
   "11r": {
      "Title": "Heer van der Lec - Heer van de Lek - Lord van de Lek",
      "Description": "Met het huwelijk tussen Engelbrecht I van Nassau (ca. 1370-1442) en Johanna van Polanen (1392-1445), erfdochter van Jan III van Polanen (1350-1394), kwam ook de heerlijkheid van de Lek in handen van de Nassaus. Johanna's grootvader Jan II van Polanen (ca. 1325-1378) [zie fol. 12r] had die heerlijkheid in 1342 gekocht van de graaf van Holland."
   },
   "12r": {
      "Title": "Heer van Hoern - Heer van Horne - Lord of Horn",
      "Description": "Jan II van Polanen (ca. 1325-1378) [zie fol. 11r] was getrouwd met Oda van Horn (ca. 1324-1353), dochter van Willem IV heer van Horn (1295-1343). De heerlijkheid Horn - ook wel Horne of Hoorne - werd in 1450 een graafschap in Midden-Limburg. Met zijn drie hoorns is dit wapen een mooi voorbeeld van een 'sprekend' wapen, waarin de afbeelding verwijst naar de naam van de drager."
   },
   "13r": {
      "Title": "Saerbrucken - Saarbrücken",
      "Description": "Saarbrücken was een graafschap in het Saarland. De naam kwam in de Nassaugenealogie terecht door Mathilde van Saarbrücken (1310-voor 1367), de echtgenote van Simon II graaf van Salm (ca. 1293-1346). Zij werd de moeder van Johan II van Salm (1335-1400) [zie fol. 16r], de schoonvader van Jan III van Polanen (1350-1394) [zie fol. 11r]."
   },
   "14r": {
      "Title": "Heer van Bredero - Heer van Brederode - Lord of Bredero",
      "Description": "De moeder van Jan II van Polanen (ca. 1325-1378) [zie fol. 11r], Catharina van Brederode (1297-1372), was een dochter van Dirk II heer van Brederode (ca. 1256-1318). Het familiewapen van de Brederodes - een rode leeuw met blauwe tong en nagels, op een gouden achtergrond - is gelijk aan dat van de graven van Holland, van wie de Brederodes beweerden af te stammen. Zij voegden er slechts een barensteel aan toe, een teken dat zij een jongere tak van het gravenhuis vertegenwoordigen. Die barensteel ontbreekt hier."
   },
   "15r": {
      "Title": "Hertoghe van Cleue - Hertog van Kleef - Duke of Cleves",
      "Description": "Wellicht komt dit wapen tweemaal voor [zie ook fol. 7r] omdat de heraut meende dat Oda van Horn (ca. 1324-1353) [zie fol. 12r] een dochter was van Elisabeth van Kleef-Hülchrath (1315-1347), de tweede echtgenote van Willem IV heer van Horn (1295-1343). Zij was echter zijn dochter bij diens eerste echtgenote, Oda Persijn van Putten en Strijen (ca. 1295-1332). In 1417 werd het graafschap Kleef een hertogdom."
   },
   "16r": {
      "Title": "Graeue van Salmen - Graaf van Salm - Count of Salm",
      "Description": "Odilia van Salm (1365-1428), de moeder van Johanna van Polanen (1392-1445) [zie fol. 11r], was een dochter van Johan II graaf van Salm (1335-1400) [zie fol. 13r]. Het graafschap Salm lag in de Elzas."
   },
   "17r": {
      "Title": "Valkenborch - Valkenburg",
      "Description": "De naam is nauwelijks meer te lezen, maar de naam staat er wel degelijk. In 1356 werd de Zuid-Limburgse heerlijkheid Valkenburg verheven tot graafschap. In 1364 kwam het gebied onder controle van het hertogdom Brabant. Johan II graaf van Salm (1335-1400) [zie fol. 16r] was getrouwd met Philippa van Valkenburg (1340-1385). Zij was een dochter van Jan van Kleef van Valkenburg (ca. 1281-1356)."
   },
   "17v": {
      "Title": "Portret van de heraut Nassau-Vianden - Portrait of the herald of Nassau-Vianden",
      "Description": "Het tweede optreden van de groetende heraut van fol. 1v. De afbeeldingen zijn duidelijk naar hetzelfde model. Herauten zijn de deskundigen bij uitstek op het terrein van de wapenkunde of heraldiek. Zij zijn in staat om heraldische tekens te 'lezen' en hun dragers te identificeren - een onmisbaar talent in oorlogstijd, vooral op het slagveld. In vredestijd stonden herauten klaar voor het organiseren van toernooien. Hun kennis legden zij vast in wapenboeken. Een heraut is herkenbaar aan zijn wapenrok met de heraldische tekenen van zijn heer. Zo ook deze heraut, die op zijn tabberd de wapens draagt van Nassau en van Vianden: de graafschappen van zijn heer Engelbrecht II van Nassau (1451-1504). Heraut Nassau-Vianden mogen we verantwoordelijk houden voor de samenstelling van dit wapenboek. Hier neemt hij in een groet zijn hoofddeksel af voor het tegenoverstaande wapen van zijn heer."
   },
   "18r": {
      "Title": "Herpen",
      "Description": "De heerlijkheid Herpen in het tegenwoordige Noord-Brabant kwam al voor het midden van de twaalfde eeuw door huwelijk in handen van het geslacht Van Cuijk. Jan van Kleef van Valkenburg (ca. 1281-1356) [zie fol. 17r] trouwde omstreeks 1324 met Maria van Cuijk (ca. 1300-1328), vrouwe van Herpen."
   },
   "20r": {
      "Title": "Alliantiewapen Nassau Loon-Heinsberg - Alliance coat of arms of Nassau Loon-Heinsberg",
      "Description": "Wapenschilden van vrouwen zijn in de middeleeuwen meestal ruitvormig. Hier zijn de wapens van Nassau gecombineerd met die van Loon-Heinsberg. Het is het wapen van de moeder van Engebrecht II van Nassau, Maria van Loon-Heinsberg (1426-1502). Zij trouwde in 1440 met Johan IV van Nassau (1410-1475)."
   },
   "21r": {
      "Title": "Heinsberch - Loon-Heinsberg",
      "Description": "Dit is het wapen Loon-Heinsberg. Maria van Loon-Heinsberg (1426-1502) [zie fol. 20r] was een dochter van Johan II graaf van Loon-Heinsberg (1381-1438). Het graafschap Loon lag grotendeels in het huidige Belgisch-Limburg, de heerlijkheid Heinsberg op Duits grondgebied (Nordrhein-Westfalen)."
   },
   "22r": {
      "Title": "Graeue Hollant - Graaf van Holland - Count of Holland",
      "Description": "Dit is het wapen van de graven van Holland uit het Henegouwse huis. De echtgenote van Willem I hertog van Gulik (ca. 1299-1361) [zie fol. 25r] trouwde met Johanna van Avesnes (1311-1374), dochter van Willem III graaf van Holland / I van Henegouwen (1286-1337)."
   },
   "23r": {
      "Title": "Chini - Chiny",
      "Description": "Maria van Loons betovergrootvader Godfried van Heinsberg (1298-1331) was getrouwd met Machteld van Loon-Chiny (ca. 1282-1307). De graven van Loon verwierven het graafschap Chiny - in het huidige Luxemburg en Noord-Frankrijk - door huwelijk in het begin van de dertiende eeuw. In de veertiende eeuw raakten zij het weer kwijt."
   },
   "24r": {
      "Title": "Heinsberch - Heinsberg",
      "Description": "Opnieuw het wapen van Heinsberg [zie fol. 21r], maar nu zonder dat van Loon."
   },
   "25r": {
      "Title": "Hertoech van Guylich - Hertog van Gulik - Duke of Jülich",
      "Description": "Maria van Loons grootmoeder Philippa van Gulik (ca. 1335-1390) was een dochter van Willem V graaf - later I hertog - van Gulik (ca. 1299-1361). Het hertogdom Gulik (Duits: Jülich), tussen Maas en Rijn, lag vrijwel geheel in het huidige Duitsland. Het was een graafschap tot 1356."
   },
   "26r": {
      "Title": "Coninc van Enghelant - Koning van Engeland - King of England",
      "Description": "Het is niet duidelijk hoe de heraut zich de relatie tussen Engelbrecht II van Nassau en het Engelse koningshuis precies voorstelde. Volgens oude genealogiën trad Willem V hertog van Gulik (ca. 1299-1361) [zie fol. 25r] in het huwelijk met ene Philipp(in)a, dochter van Edward II koning van Engeland (1284-1327). Edward had echter geen dochter met die naam; wel een schoondochter, namelijk een zus van Johanna van Avesnes [zie fol. 22r]."
   },
   "27r": {
      "Title": "Haertoch van Brabant - Hertog van Brabant - Duke of Brabant",
      "Description": "Dit is het wapen Brabant-Limburg. De moeder van Willem V hertog van Gulik (ca. 1299-1361) [zie fol. 25r], Elisabeth van Brabant-Aarschot (ca. 1280-1349/55), was een kleindochter van Hendrik III hertog van Brabant (ca. 1231-1261)."
   },
   "28r": {
      "Title": "Coninc van Scotlandt - Koning van Schotland - King of Scotland",
      "Description": "Het is niet duidelijk hoe de heraut de verwantschap van Engelbrecht II van Nassau met het Schotse koningshuis zag."
   },
   "29r": {
      "Title": "Solmns - Solms",
      "Description": "Johan II graaf van Loon-Heinsberg (1381-1438) [zie fol. 21] trouwde met Anna van Solms-Braunfels (ca. 1391-1433). Zij was een dochter van Otto I van Solms-Braunfels (ca. 1322-1409)."
   },
   "30r": {
      "Title": "Die Lippe - Lippe",
      "Description": "Misschien nam de heraut dit wapen op omdat de moeder van Otto I van Solms-Braunfels (ca. 1322-1409) [zie fol. 29r] uit het geslacht Lippe zou zijn gesproten. Bovenaan de bladzijde staat in zeventiende-eeuws schrift 'Satier'. Het is niet bekend wat dat betekent."
   },
   "31r": {
      "Title": "Westerborch - Westerburg",
      "Description": "De grootvader van Otto I van Solms-Braunfels (ca. 1322-1409) [zie fol. 29r], Hendrik IV van Solms-Braunfels (ca. 1271-1311/2), was een zoon van Adelheid van Westerburg."
   },
   "32r": {
      "Title": "Micenborch - Münzenberg",
      "Description": "Volgens een ander wapenboek - het Wapenboek Bellenville - is dit het wapen Falkenstein. Maria van Loons grootvader Otto I van Solms-Braunfels (ca. 1322-1409) [zie fol. 29r] was getrouwd met Agnes van Falkenstein-Münzenberg (ca. 1358-1409)."
   },
   "33r": {
      "Title": "Valckenstein - Falkenstein",
      "Description": "De heraut vergiste zich bij het schrijven en wijzigde 'Valc'  in 'Valch'. De moeder van Agnes van Falkenstein-Münzenberg (ca. 1358-1409) [zie fol. 32r] was Agnes van Falkenstein (ca. 1337-1380). Zij was gehuwd met Philipp VI van Falkenstein-Münzenberg (1333-1373)."
   },
   "34r": {
      "Title": "Van Monsach - Hanau",
      "Description": "Dit is het wapen van de heren, sinds 1429 graven van Hanau. De moeder van Agnes van Falkenstein (ca. 1337-1380) [zie fol. 33r] was Elisabeth van Hanau-Münzenberg (ca. 1317-1365). Hanau ligt in Duitsland, ten oosten van Frankfurt, Hessen."
   },
   "35r": {
      "Title": "Graue van Nassou - Graaf van Nassau - Count of Nassau",
      "Description": "Nogmaals het wapen van de graaf van Nassau, Ottoonse linie [zie fol. 4r]. De moeder van Philipp VI van Falkenstein-Münzenberg (1333-1373) [zie fol. 33r] was Anna van Nassau-Hadamar (-1329). Zij trouwde met Kuno II van Falkenstein-Münzenberg (ca. 1300-1333)."
   },
   "36r": {
      "Title": "Hanawe – Hanau? (Ahaus?)",
      "Description": "Otto Hupp (1859-1959) schreef er met potlood achter: 'Hennegau?' Volgens het Wapenboek Bellenville is dit het wapen Nahus (Ahaus). De moeder van Otto I van Solms-Braunfels (ca. 1322-1409) [zie fol. 29r] was Gostine van Ahaus (ca. 1302-1347). Zij was getrouwd met Bernhard I van Solms-Braunfels (ca. 1300-1347/9). Het is niet duidelijk dat de heraut deze relatie voor ogen stond."
   },
   "37r": {
      "Title": "Onvoltooid wapen van Loon-Heinsberg - Unfinished coat of arms of Loon-Heinsberg",
      "Description": "Het laatste wapen in het boek is onvoltooid gebleven. Maar de ondertekening laat zien dat de heraut hier het wapen Loon-Heinsberg schetste, dat hij al eerder had getekend [zie fol. 21r]."
   },
   "39r": {
      "Title": "Gravure uit 1618 gemaakt na de dood van Filips Willem, prins van Oranje-Nassau - Engraving from 1618 made after the death of Philip William, Prince of Orange (1554-1618)",
      "Description": "[[File:Gravure_van_het_praalbed_van_Philips_Willem,_prins_van_Nassau_uit_1618.jpg|thumb|200px|right]] Dat is (een deel van) een gravure die in 1618 is gemaakt naar aanleiding van de dood van Filips Willem, prins van Oranje-Nassau (1554-1618). Hij was de oudste zoon van Willem van Oranje. Het blad papier is fors gesnoeid, en de afbeelding van het doodsbed van Filips Willem ontbreekt helaas. Gelukkig bezit de KB ook een ongeschonden exemplaar." 
   },
   "binnenzijdeachterplat": {
      "Title": "Binnenkant van slappe perkamenten omslag uit ca. 1500 - Inside of limp parchment binding from ca. 1500",
      "Description": "Het wapenboek is gebonden in een slappe perkamenten omslag, een zogenaamde 'limp parchment binding', met een overslag. Dergelijke banden zijn heel gebruikelijk om zestiende eeuwse gebruiksboeken. Duurdere boeken werden vaak ingebonden in met leer overtrokken houten platten. Het wapenboek heeft geen oudere band gehad; de perkamenten omslag is de eerste. Wel zijn de twee katerns papier waaruit het boekblok bestaat, vermoedelijk oorspronkelijk enige tijd ongebonden gebleven."
   },
   "achterplat": {
      "Title": "Achterkant van slappe perkamenten omslag uit ca. 1500 - Back of limp parchment binding from ca. 1500",
      "Description": "Het wapenboek is gebonden in een slappe perkamenten omslag, een zogenaamde 'limp parchment binding', met een overslag. Dergelijke banden zijn heel gebruikelijk om zestiende eeuwse gebruiksboeken. Duurdere boeken werden vaak ingebonden in met leer overtrokken houten platten. Het wapenboek heeft geen oudere band gehad; de perkamenten omslag is de eerste. Wel zijn de twee katerns papier waaruit het boekblok bestaat, vermoedelijk oorspronkelijk enige tijd ongebonden gebleven."
   }
}