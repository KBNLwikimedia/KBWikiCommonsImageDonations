In overleg met Karin, Martin en Annemarie is besloten dat de Centsprenten zonder zorgen publiek domein gemaakt kunnen worden. Met de volgende motivatie:

n.a.v. ons overleg over de collectie van 1.280 centsprenten uit de KB-collectie die op Geheugen van Nederland worden aangeboden, en die we graag willen doorleveren aan Europeana: de makers (tekstschrijvers, houtsnijders/illustratoren) staan niet vermeld op de prenten en kunnen niet achterhaald worden. De verzameling is geschonken door Aernout Borms, die samen met drie andere specialisten (Nico Boerma, Alfons Thijs, Jo Thijssen) uitvoerig onderzoek heeft gedaan naar dit soort erfgoedmateriaal, wat heeft geresulteerd in het naslagwerk Kinderprenten, volksprenten, centsprenten, schoolprenten: populaire grafiek in de Nederlanden 1650-1950 van 2014. De specialisten hebben geen namen van de makers achterhaald, er kan alleen in algemene zin over de makers gesproken worden. Op de prenten zelf wordt alleen de naam van de uitgever/drukker vermeld. De gegeven dateringen in GGC en dus in GvN zijn gebaseerd op werkzame periode van de uitgever. Er zijn 9 prenten in deze set van 1280 stuks met geschatte datering 1887-1945. De overige dateringen liggen vroeger (meest 19e eeuw).


=======
Ah, dat is goed om te horen, dat besluit effent ook het pad om de centsprenten op Wikimedia Commons te gaan zetten. Ik zal bovenstaande PD-motivering dan ook per afbeelding aan Commons toevoegen  (OJ)

https://plein.kb.nl/thoughts/9464#comment_14816